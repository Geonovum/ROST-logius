# Onderdelen van de ruimtelijke instrumenten
**Ieder ruimtelijk instrument is opgebouwd uit een samenhangende set onderdelen.
Ieder onderdeel bestaat uit één of meerdere bronbestanden. In dit hoofdstuk
worden de eisen aan de mogelijke samenstelling van onderdelen en bronbestanden
toegelicht.**
</br></br>
Ieder ruimtelijk instrument bestaat uit een aantal onderdelen. Deze worden
beschikbaar gesteld als bronbestanden. Het ruimtelijk instrument bestaat
uiteindelijk dus uit een samenhangende set bronbestanden. In tabel 1 en tabel 2
van de STRI2012 wordt een overzicht gegeven van welke onderdelen beschikbaar
zijn voor de verschillende typen ruimtelijke instrumenten.

Ruimtelijke instrumenten worden als “open data” voor een ieder beschikbaar
gemaakt via het internet zonder kosten en zonder technische of procedurele
belemmeringen.

Burgemeester en wethouders, gedeputeerde staten en de verantwoordelijke minister
of ministers (hierna aangeduid als bronhouder) zijn verantwoordelijk voor de
inhoudelijke correctheid van de informatie.

De bronhouder verzorgt de toegankelijkheid en vindbaarheid van de eigen
informatie en is verantwoordelijk voor een goede en zo veel mogelijk doorlopende
beschikbaarheid hiervan via het internet.

Uitspraken van de Raad van State en gerechtelijke uitspraken met betrekking tot
beschikbaar gestelde ruimtelijke instrumenten worden door de bronhouder niet
verwerkt in de ruimtelijke instrumenten zelf, maar worden door de bronhouder van
het instrument beschikbaar gesteld naast het instrument. De Raad van State en de
rechtbanken zijn zelf geen bronhouder.
