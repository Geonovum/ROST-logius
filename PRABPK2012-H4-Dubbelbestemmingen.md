# Dubbelbestemmingen
**Dit hoofdstuk bevat de richtlijnen die van toepassing zijn op de vormgeving en
inrichting van de op de analoge bestemmingsplankaart voorkomende
dubbelbestemmingen.**

## Algemeen
Dit hoofdstuk is van toepassing op de dubbelbestemmingen die op de analoge
bestemmingsplankaart voorkomen. Een dubbelbestemming heeft betrekking op een
geometrisch bepaald vlak. Dubbelbestemmingen in de vorm van een lijn of een punt
komen niet voor.

## Hoofdgroepen van dubbelbestemmingen
In de SVBP2012 is een bindende lijst met hoofdgroepen van dubbelbestemmingen
opgesteld. Van iedere specifieke dubbelbestemming is in de functielijst
vastgelegd onder welke hoofdgroep deze valt.  

Op de analoge bestemmingsplankaart krijgen alle geometrisch bepaalde vlakken
waar de bestemmingen, voorlopige bestemmingen en uit te werken bestemmingen
betrekking op hebben, de kleur van de hoofdgroep waar deze onder valt, conform
de specificatie in Figuur 3. De begrenzing van deze vlakken wordt weergegeven
door een ononderbroken lijn. In verband met de raadpleegbaarheid is het mogelijk
in de kolom- en rijafstanden van de patronen van de verschillende
dubbelbestemmingen te variÃ«ren. Op de analoge bestemmingsplankaart wordt tevens
gebruik gemaakt van lettercodes. Deze lettercodes worden niet in de planregels
of de digitale verbeelding opgenomen, maar zijn uitsluitend zichtbaar op de
analoge bestemmingsplankaart en in de bijbehorende legenda.

![](media/c740620890b464c615fc9c38ca39fab1.png)  
**Figuur 3 Weergave hoofdgroepen van dubbelbestemmingen op de analoge bestemmingsplankaart**

## Lettercode van een dubbelbestemming
Iedere dubbelbestemming heeft een lettercode op de analoge bestemmingsplankaart.
Voor de specificatie van de lettercode van een dubbelbestemming is paragraaf 3.3
van toepassing.
