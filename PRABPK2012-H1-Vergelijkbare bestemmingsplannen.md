## Vergelijkbare bestemmingsplannen
**De Standaard Vergelijkbare Bestemmingsplannen geeft normen voor de vormgeving en
inrichting van het digitale bestemmingsplan. Deze praktijkrichtlijn geeft
richtlijnen voor de opmaak van de analoge bestemmingsplankaart.**

### Grondslagen in Wro, Bro en Regeling standaarden ruimtelijke ordening
Deze richtlijn is van toepassing op bestemmingsplannen, provinciale
inpassingsplannen, rijksinpassingsplannen en rijksbestemmingsplannen. Omwille
van de leesbaarheid worden deze typen instrumenten in dit document samen
aangehaald met de term bestemmingsplan, tenzij hier expliciet van wordt
afgeweken.

In de <a href='http://wetten.overheid.nl/BWBR0031829' target='_blank'>Regeling
standaarden ruimtelijke ordening</a is vastgelegd dat
de Standaard Vergelijkbare Bestemmingsplannen (hierna SVBP2012) de norm is voor
de vergelijkbaarheid van bestemmingsplannen. Dit document is een aanvullende,
niet wettelijk vereiste richtlijn naast de SVBP2012. Het is niet verplicht dit
document te gebruiken voor het maken van de analoge bestemmingsplankaart. In het
geval dit document wel wordt gebruikt, wordt geadviseerd de voorschreven
werkwijze te hanteren.

Conform de <a href='http://wetten.overheid.nl/BWBR0020449' target='_blank'>Wet ruimtelijke ordening</a> (Wro) en het <a href='http://wetten.overheid.nl/BWBR0023798' target='_blank'>Besluit ruimtelijke ordening</a> (Bro) wordt een bestemmingsplan met de daarbij behorende
toelichting in digitale geautoriseerde bronbestanden vastgelegd en in die vorm
vastgesteld. Daarnaast kent de Wro een papieren versie van (hetzelfde)
bestemmingsplan. Indien de inhoud van digitale stukken tot een andere uitleg
leidt dan de stukken op papier, dan is de digitale inhoud beslissend. Het
bestemmingsplan is daarmee een digitaal juridisch authentiek document. De
informatie die is vastgelegd in het plan moet in elektronische vorm volledig
toegankelijk en raadpleegbaar zijn. Dit wordt de digitale verbeelding genoemd.

De <a href='https://docs.geostandaarden.nl/ro/svbp' target='_blank'>SVBP2012</a> geeft normen voor de opbouw van de regels en voor de digitale
verbeelding van het bestemmingsplan. Dit document geeft de aanvullende
richtlijnen voor de opmaak van de analoge bestemmingsplan kaarten. Daarbij dient
opgemerkt te worden dat dit document zich dus uitsluitend richt op de analoge
plan<u>kaart</u> van het bestemmingsplan, terwijl de SVBP2012 zich richt op het
digitale bestemmingsplan als <u>geheel</u>.

### Leeswijzer
In de volgende hoofdstukken zijn de richtlijnen voor de analoge plankaart van
het bestemmingsplan beschreven. [Hoofdstuk 2](#H02) bevat de richtlijnen die van
toepassing zijn op de plankaart als geheel, [Hoofdstuk 3](#H03) de richtlijnen voor de
op de kaart voorkomende bestemmingen, [Hoofdstuk 4](#H04) de richtlijnen voor
dubbelbestemmingen en [Hoofdstuk 5](#H05) de richtlijnen voor aanduidingen.

In dit document worden de volgende aanduidingen gehanteerd:

specificatie tussen `<>` haakjes : de gespecificeerde waarde wordt bepaald door
de bronhouder;

specificatie tussen `<<>>` haakjes : de gespecificeerde waarde wordt gekozen
uit een lijst;

specificatie tussen [] haakjes : de gespecificeerde waarde wordt letterlijk
opgenomen;

[spatie] : er wordt een enkele spatie opgenomen;

rgb(x,y,z) : een kleurcodering. De codering is opgebouwd uit drie primaire
additieve kleuren rood, groen en blauw. De hoeveelheid van een kleur loopt van 0
(niets van die kleur) tot en met 255 (alles van die kleur). Het eerste cijfer
(x) geeft de hoeveelheid van de kleur rood aan, het tweede twee cijfer (y) geeft
de hoeveelheid van de kleur groen aan, het derde cijfer (z) geeft de hoeveelheid
van de kleur blauw aan.
