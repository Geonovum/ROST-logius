# Bijlage 2: Werkwijze gerechtelijke uitspraken
**Wanneer moet welke dossierstatus worden toegepast en wat moet er nu gedaan
worden met de rechterlijke uitspraak? Eenvoudige vragen met complexe antwoorden.
Deze bijlage geeft we hier zoveel mogelijk antwoord op.**

## Inleiding
Al geruime tijd draagt de Afdeling bestuursrechtspraak van de Raad van State in
een deel van haar uitspraken van de Ruimtelijke ordeningskamer bestuursorganen
op om bepaalde aanpassingen binnen een in de uitspraak bepaalde termijn in het
digitale bestemmingsplan te verwerken dan wel om voor onderdelen een nieuw
besluit te nemen. Bij het werken met de RO Standaarden 2012 wordt nu ook gebruik
gemaakt van het gebiedsgerichte besluit ‘gerechtelijke uitspraak’, waarmee de
uitspraken van de Raad van State digitaal beschikbaar worden gesteld. Daarnaast
geven de bronhouders met behulp van de dossierstatus aan welke status het
ruimtelijke plan heeft.  
Bij de behandeling van beroepen en voorlopige voorzieningen kunnen zich veel
verschillende situaties voordoen. Er is gebleken dat er behoefte is aan meer
duidelijkheid bij de werkwijze. Een technische toelichting – hoe te werken met
de RO Standaarden – is om deze reden opgenomen in de PRTRI2012.  
De hier beschreven werkwijze is een concrete toepassing van de RO Standaarden in
combinatie met de wet- en regelgeving op dit gebied. In enkele gevallen zijn er
meerdere oplossingen mogelijk. In deze gevallen geeft deze bijlage dan een
aanbeveling. Dit is 

> gemarkeerd

weergegeven.  
De meest voorkomende situaties van uitspraken zijn opgenomen en beschreven: moet
de uitspraak wel/ niet beschikbaar worden gesteld, wordt het bestemmingsplan
aangepast en welke dossierstatus is van toepassing?

## Leeswijzer
In paragraaf 0 van deze bijlage is samengevat welke informatie aan het
gebiedsgerichte besluit ‘gerechtelijke uitspraak’ wordt gekoppeld. In paragraaf
9.4 van deze bijlage is beschreven welke dossierstatus het bestemmingsplan
krijgt in de fase voorafgaand aan de uitspraak op beroep, waarbij ook rekening
is gehouden met de mogelijkheid dat een reactieve aanwijzing is gegeven:
- Voor vaststelling;
- Na vaststelling/vanaf beschikbaar stellen vastgesteld bestemmingsplan tot en
    met bekend worden of er wel/geen beroep en voorlopige voorziening is
    ingesteld;
- Geen beroep ingesteld, geen voorlopige voorziening gevraagd;
- Beroep ingesteld, geen voorlopige voorziening gevraagd;
- Beroep ingesteld en voorlopige voorziening gevraagd.  

Vervolgens zijn in paragraaf 9.5 van deze bijlage per type uitspraak de acties
voor de bronhouder/ bestuursorgaan uitgewerkt:  
-   voorlopige_voorziening;

- Tussenuitspraak (bestuurlijke lus);
- Uitspraak op beroep/bodemuitspraak;
- Uitspraak op beroep tegen reactieve aanwijzing
	- Situatie A: reactieve_aanwijzing: gemeente heeft er voor gekozen de
        reactieve aanwijzing niet in bestemmingsplan te verwerken.
	- Situatie B:reactieve_aanwijzing: gemeente heeft er voor gekozen de
        reactieve aanwijzing in het bestemmingsplan te verwerken.

## Gebiedsgericht besluit: gerechtelijke uitspraak
In hoofdstuk 5 van de Prakrijkrichtlijn Gebiedsgerichte Besluiten
[PRGB2012](https://docs.geostandaarden.nl/ro/gb2012/)
is een nadere toelichting gegeven: welke informatie moet conform
de RO Standaarden worden meegenomen bij het maken van dit gebiedsgerichte
besluit. De informatie in de PRGB2012 is beknopt en daarom in deze werkwijze
nogmaals op een rij gezet.  

> Uitgangspunt en aanbeveling voor het gebruik van de RO Standaarden is dat de
gerechtelijke uitspraak (conform RO Standaarden) beschikbaar wordt gesteld door
het bestuursorgaan dat het besluit waarover de gerechtelijke uitspraak gaat
heeft genomen.

-   **Plangebied**
    Gebied waarop de uitspraak betrekking heeft.  
    Uitgangspunt is dat raadpleger van het digitale plan alleen de uitspraak
    ziet wanneer dat voor het plandeel dat hij/zij raadpleegt relevant is:
	-   door uitspraak wordt het bestemmingsplan/besluit volledig vernietigd of
    geschorst: plangebied gerechtelijke uitspraak = plangebied van
    bestemmingsplan/besluit
	-   door uitspraak worden bepaalde plandelen vernietigd of geschorst waarbij
    delen van de plankaart vervallen of niet in werking treden: plangebied
    gerechtelijke uitspraak = de plandelen van het bestemmingsplan/besluit die
    zijn vervallen of niet in werking getreden
	-   door uitspraak worden delen van de regels voor een/meer bepaalde
    bestemmingen vernietigd of juist toegevoegd: plangebied gerechtelijke
    uitspraak = alle bestemmingsvlakken met die bestemming(en)
	-   door uitspraak worden delen van de regels die voor het hele plangebied
    gelden vernietigd of juist toegevoegd: plangebied gerechtelijke uitspraak =
    plangebied van bestemmingsplan.  

-   **Planstatus**  
    vastgesteld

-   **Datum**  
    Datum uitspraak.

-   **Besluitnummer**  
    Nummer van de uitspraak (nummering RvS of ECLI-nummer).

-   **verwijzingNaarTekst**  
	-   typeTekst = besluitdocument
	-   besluitdocument = kopie van de gerechtelijke uitspraak: pdf van
        geanonimiseerde versie van website Raad van State
	-   bestandsnaam besluitdocument = d_NL.IMRO…….
	-   koppeling besluitdocument aan Besluitgebied_X én aan Besluitvlak_X

-   **Vaststellingsbesluit**  
	-   Vaststellingsbesluit = kopie van de gerechtelijke uitspraak: pdf van
        geanonimiseerde versie van website Raad van State
	-   bestandsnaam vaststellingsbesluit = vb_NL.IMRO…….
	-   koppeling vaststellingsbesluit aan Besluitgebied_X

-   **verwijzingNaarExternPlanInfo**  
    Hiermee wordt de relatie met het bijbehorende plan gelegd. Er worden
    minimaal 2 verwijzingen opgenomen:
	-   verwijzing naar het bestemmingsplan/besluit waar de uitspraak over gaat
		-   naamExternPlan: de exacte naam van het bestemmingsplan/besluit
		-   idnExternPlan: de IMRO-idn van het bestemmingsplan/besluit
		-   rolExternPlan: ten gevolge van extern plan/besluit
	-   verwijzing naar de uitspraak zelf
		-   naamExternPlan: omschrijving van de uitspraak (bv Uitspraak AbRS
            over bestemmingsplan [naam bestemmingsplan]) resp. Uitspraak Vz AbRS
            over bestemmingsplan [naam bestemmingsplan]
		-   idnExternPlan: nummer van de uitspraak (nummering RvS of
            ECLI-nummer)
		-   rolExternPlan: ten gevolge van extern plan/besluit

## Traject voorafgaand aan uitspraak

![](media/750cfba7a85ce9c9b99e07ae1f792eb2.png)

##  Traject na uitspraak

![](media/1355008b41fbb3b1f6c0a93d23fd263a.png)

Bij afronding van de procedure heeft het bestuursorgaan de keuze om de
planversies met de planstatus: concept, voorontwerp en ontwerp uit het manifest
te verwijderen dan wel ze te laten staan.
